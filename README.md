# Augstas izšķirtspējas nacionāla mēroga sugu izplatības modelēšana: darba plūsma un rezultātu interpretācija bitēm (Hymenoptera: Anthophila)

Maģistra darbs  
Betija Rubene

Repozitorijs izveidots maģistra darba "Augstas izšķirtspējas nacionāla mēroga sugu izplatības modelēšana: 
darba plūsma un rezultātu interpretācija bitēm (Hymenoptera: Anthophila)" ietvaros. Šis repozitorijs nodrošina
darba plūsmas atkārtojamību un caurspīdību.

Komandrindu failu struktūra veidota, izmantojot relatīvos ceļus, kuri pieņem šādu failu izkārtojumu direktorijās:

[Ievades dati](./Ievades_dati.md) - šī direktorija ietver dažādos darba posmos nepieciešamos failus, kas ievietoti
atsevišķās apakšdirektorijās. Pētījumā izmantotie novērojumi nav publiski pieejami, tādēļ novērojumu faila izveide 
ir šis darba plūsmas reproducētāja uzdevums - tie jāapkopo, ievērojot atbilstošo failu struktūru, 

[Komandrindas](./Komandrindas) - darba plūsmas replicēšanai izmantojamās komandrindas. Komandrindu faili numurēti atbilstoši to izpildes secībai
un tie ietver visu darba plūsmu sākot no ievades datu sagatavošanas līdz modeļa rezultātu sagatavošanai un izvērtēšanai. 

[Rezultāti](./Rezultati) - rezultātu saglabāšanai.

Pārējās darbam nepieciešamās direktorijas tiks izveidotas komandrindu ietvaros.


Jāuzsver, ka repozitorijs nenodrošina iespēju precīzi reproducēt šajā pētījumā aprakstītos rezultātus, jo nav sniegta 
publiska piekļuve izmantotajiem sugu novērojumu datiem.  Tomēr tas jebkuram interesentam piedāvā pielietošanai pētījumā 
izstrādāto darba plūsmu visā analīzes gaitā. Attiecīgi daļa no ievades datu sagatavošanas ir konkrētā replicētāja uzdevums
- to sagatavošanas un aizpildīšanas vadlīnijas pieejamas [šeit](./Ievades_dati.md) 

Repozitorijs arī nenodrošina pilnīgi visu šajā pētījumā izmantoto vidi raksturojošo failu pieejamību 
– trīs no papildus izstrādātajiem EGV veidoti, izmantojot datus, kas nav publiski pieejami , tomēr ir pieejama šo EGV
izveidošanas gaita un tās procesā pieņemtie lēmumi. Visi vidi raksturojošie mainīgie, kas ir publiski pieejami, ir iekļauti
darba plūsmā – pēc EGV izvēles sagataves aizpildīšanas to lejupielādi un ievietošanu atbilstošajās direktorijās nodrošina
komandrindas.


